Zadanie: zaprogramuj jednowymiarowy automat komórkowy z binarnym stanem komórek (0,1) oraz sąsiedztwem r = 1 (dokładniej - automat elementarny) oraz sąsiedztwem "zapętlonym" (czyli sąsiad ostatniego elementu to element przedostatni oraz pierwszy, sąsiad pierwszego elementu to element ostatni oraz drugi).

1. Główna funkcjonalność

Automat posiada pewne parametry jako stałe: 

ROZMIAR_POPULACJI
ILOSC_ITERACJI
Następnie użytkownikowi wyświetla się menu gdzie ma do wyboru:

zainicjalizować populację (czyli wylosować ROZMIAR_POPULACJI osobników),
wylosować regułę przejścia,
wywołać automat komórkowy (próba wywołania automatu bez populacji i/lub reguły przejścia powinna skutkować informacją, czego jeszcze brakuje żeby wywołać automat),
wyjść z programu.
Po wywołaniu automatu komórkowego, wyrysowujemy początkową populację, a następnie ewoluujemy populację ILOSC_ITERACJI razy, po każdej udanej ewolucji wyrysowujemy populację.

Po zakończonym procesie program informuje o zakończeniu działania automatu i powraca do menu.

Dodatkowym wymaganiem jest wyodrębnienie kodu rysującego populację do oddzielnej funkcji.

2. Ewentualne dodatki

Rozmiar populacji można wpisać samemu (w szczególności można, ale nie trzeba, wykorzystać dynamiczną alokację pamięci),
ilość iteracji można także wybrać samemu,
można samemu wybrać regułę przejścia (od 0 do 255),
optymalizacja napisanego kodu.
OGÓLNE UWAGI:

Projekt musi być dobrze opisany komentarzami oraz przekazywać jasne komunikaty użytkownikowi. Proszę opisać także w jaki sposób są zaprogramowane reguły przejścia, ponadto trzeba opisać każdy mniej zrozumiały na pierwszy rzut oka kod (np. przy działaniu ewolucji).
Obowiązuje dobry styl programowania (części 1-7).
Program musi zostać podzielony na funkcje.
MATERIAŁY:

http://home.agh.edu.pl/~lmadej/wp-content/uploads/wyklad_5b.pdf
